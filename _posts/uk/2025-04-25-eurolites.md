---
title: Адаптація фар для UK
abstract: Намагаємось не бісити англійських водіїв.
---
* TOC
{:toc}

З дослідницькою метою я з'їздив у Лондон на своїй Renault Zoe та планував написати замітку про перетин протоки та тонкощі їзди з іншого боку дороги. Але насправді, пормомна переправа працює в доволі зрозумілий спосіб, а власне до водіння легко звикнути за пару годин, хоча на початку довелось трохи пристосовуватись та мінімально панікувати. З цікавинок, які я можу описати, лишається частина підготовки до подорожі, про яку дехто може і не знати: потреба у зміні форми променя фар і як це робити. 

{% include figure.html url="IMG_20250318_190154.jpg" caption="Хоробра жовта Зойка поруч з найзатишнішим баром у UK." %}

## Форми чого?

Зазвичай автомобільні фари мають два режима фар: дальнє світло та ближнє. Як зрозуміло з назви, промінь ближнього світла нахилений до землі так щоб не засліплювати інших. Але посередині нахил зменшується так щоб узбіччя лишалось добре освітленим, оскільки звідти можуть з'являтись тварини та пішоходи. Кажуть, що не всі авто мають такі фари, мабуть через економію в конструкції і уніфікацію фар між різними ринками, але більшість все таки мають.

{% include figure.html url="beam.svg,beam-top.svg" caption="Безбожно спрощена форма променя фар ближнього та дального світла для авто з правостороннім напрямом руху." %}

І тут виникає проблема з міжнародним рухом. Континентальна Європа водить авто з правої сторони дороги, а зокрема UK, — з ~~неправої~~ лівої. Зміна сторін означає, що додаткове бічне освітлення натмість потрапляє прямо в очі зустрічних водіїв. Відповідно фари потрібно адаптувати. Якщо цього не зробити, теоретично може зупинити поліція, страхова може відмовити у відшкодуванні наслідків ДТП, ну і взааглі це псує карму.

Деякі сучасні автівки мають просунуті ситеми фар, що дозволяють змінювати форму променю з правої до лівої сторони руху під час їзди прямо з меню налаштувань. Моя старіюча Renult Zoe так не може, хоча зміна з ближнього на дальнє світло у неї також відбувається за допомого шторки. З заводу Zoe славляться помітно паршивими фарами, тому можливо зайве світло не така уже і помітна проблема. Але [після мої пригод у 2022](/uk/invasion/) я поставив божевільно яскраві неоригінальні LED-лампи [тому що ну сильно не хотілось наїхати на залишки шрапнелі](/uk/relief). Я ретельно відрегулював світло щоб не бути тим самим засліплюючим мудаком, але ж це лише для домашньої сторони руху. Щоб робити, щоб британці не обматюкали мене за кермом?

## Обклеюємо авто

Як виявляється, типов рішення цієї проблеми — це [наліпки](http://www.motoring-into-europe.co.uk/faq.html) на фари, які закривають частину променя. Я не до кінця зрозумів чи є лише одна компанія, що їх робить, чи ні, але вони доволі дешеві, щоб не займатись порівняннями цін. Пропонується два варіанта: для адаптації авто з лівостороннього руху до правостороннього і навпаки, при чому конитентальний варіант  розрахований на французів, відповідно інструкція вся повністю французькою мовою. Але вона доволі очевидна і навіть якби я не знав цю мову, розібрався би без проблем.

{% include figure.html url="IMG_20250111_132443.jpg,IMG_20250111_140104.jpg,IMG_20250111_140118.jpg,IMG_20250406_153100.jpg" caption="Упаковка Eurolites, прикладена інструкція та наліпка вже на фарі." %}

## А воно взагалі працює?

¯\\\_(ツ)\_/¯

З емпіричної точки зору, мені ніхто не блимав, то я був принаймні не більше дратуючим, ніж місцеві. Поліця також ніби не звертала увагу. Але така метрика мені дуже недостатня. То я вирішив трохи науково підійти до цього і порівняти промінь з наліпками та без них.

{% include figure.html url="IMG_8670.JPG,IMG_8671.JPG" caption="Ближнє світло з наліпками (ліворуч) та без них (праворуч)." %}

Вочевидь, _певний_ ефект це має. З лівої сторони, більшість додаткового світла пропала лише з дуже маленьким виступом. А вот права сторона ну геть не настільки добре відпрацювала. Я фотографував це через пару тижнів після встановлення наліпок і той, що з правого боку, виглядав помітно потріпаним. Можливо, через це, він не виконував свою задачу повністю. Або я неправильно його приклеїв. Нажаль, вже незрозуміло. Але в такому стані толку з них мало, бо саме з правої сторони потрібна найбільша корекція. Але в принципі форма променя ближнього світла у Zoe і так непогана, можливо це взагалі було плацебо.

{% include figure.html url="pattern_difference.JPG,IMG_20250406_153103.jpg" caption="Частина променю, яку відскіли наліпки та стан зносу правої наліпки." %}

Чи варто їх купляти для UK, якщо авто не підтримує автоматичну зміну? Думаю, так. Принаймні вони показово демонструють, що вам не байдужа дорожня безпека, що може й убезпечить від конфліктів зі страховиками. Але, здається, у них закороткий термін використання, то готуйтесь закупити декілька, якщо їдете надовго.