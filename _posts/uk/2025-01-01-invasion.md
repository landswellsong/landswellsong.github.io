---
title: Як я провів початок вторгнення
abstract: Спогади про думки та картини початку повномасштабного вторгнення Росії в Україну в 2022-му році з Києва та околиць.
---

> Історію пишуть ті, хто щось записує

~*Blue, [Overly Sarcastic Productions](https://www.youtube.com/@OverlySarcasticProductions)*

Дехто з моїх друзів вже довго просили мене написати цю замітку. Здається, зараз для цього гарний час, оскільки спогади ще доволі свіжі, але, вочевидь, епоха описаних подій давно минула. Цим я хотів би зафіксувати свій досвід перших місяців вторгнення. Це особиста та вузька перспектива, але вона буде нагадуванням самому собі, та й може бути корисна як ще одни дрібний шматочок пазла комусь, хто намагається скласти картину з багатьох джерел. Подальші фото робив я, а розповідь слугує емоційним коментарем до фотозвіту, який я зробив для одного маловідомого форуму і з якого хтось [зробив відео](https://www.youtube.com/watch?v=A6wNiHsc720). 

{% include figure.html url="IMG_20220211_102955.jpg" caption="Вид з краю Бучі на аеропорт Гостомель на початку лютого. Лише через два тижня тут відбудуться найкритичніші події." %}

Як і багато українців я відчував, що невздовзі будуть бойові дії, але сутєєво прорахувався з їх майбутнім розмахом та зухвалістю. Взагалі-то, я збирався приєднатись до відрядження друга у Мариуполь в 20-х числах любтого. Нащастя, відрядження було сказовано з непов'язаних причин. В ніч на 24-е я не міг заснути. Я не спав так довго, що потрапив на звернення Путіна як щойного його запустили в ефір. Коли він закінчив свою промову, пролунали перші вибухи. Я відчув, що двері пастки навколо мене захлопнулись. Насправді, в цей момент я не боявся. Я відчув сильний гнів. Я лише тільки був оговтувався в житті з глибокої депресії, як усе моє особисте планування розлетілось вщент. Найменше мені тоді хотілось тікати та переховуватись. Вирішивши, що як уляжеться перший пил, я придумаю, до якої гарної справи приєднатись, я написав листа роботодавцеві, що більше не зможу виходити на роботу, вимкнув сповіщення на телефоні та ліг спати ніби нічого і не сталось.

{% include figure.html url="IMG_20210531_125740.jpg" caption="Точне відтворення ранку вторгнення (фото зроблено за рік до цього)." %}

Як і очікувалось, зранку був хаос. Налякані сусіди впопіхах збирались у дорогу, усі були спантеличені та панікували. Ну, не я. Я спокійно попив кави. Я не солдат, я на відміну від інших насправі не готувався до війни, ну і мій стан здоров'я не сильно би мені дозволив бути чимось більшим за обузу, якщо чесно. Але я дуже довгий час прожив у стані нескінченного нервового зриву тому раптом виявилось, що я надиво дієздатний та у середовищі яке зі мною синхронізувалось. У моїй особистості є частина пожежника і я відомий тим наскільки я невтомний водій. Я вірно здогадвся, що мережа заправочних станцій швидко колапсує і в місті буде потреба у транспорті. Оскільки у мене був електромобіль, я міг би згодитись у цій ролі. Я трохи почекав поки дороги стануть трішки вільнішими щоб забрати машину у батьків, яким я її позичав.

{% include figure.html url="IMG_20220225_105619.jpg,IMG_20220225_153748.jpg,IMG_20220225_200230.jpg,IMG_20220308_190330.jpg" caption="Штурм заправок. Всі їдуть з міста. Я їду у місто. Багато хто просив дістати пального для своїх знерухомлених автівок." %}

Ситуація з пальним відбулась саме так, як передбачалось. Не змігши справитись з вибуховим попитом, заправки обросли чергами на весь день без гарантій того, що на момент проходження взагалі буде можливість залити хоч щось. Були швидко запроваджені обмеження, але ефект був дуже повільний. Дефіцит пального розтягнувся на місяці, а я був один з небагатьох, хто міг постійно їздити. Колись жваве місто швидко перетворилось на бетонну пустелю. Залишки нормального проривались у надзвичайне і можна було побачити як одинокий тролейбус маневрує навколо танків та артилерії виконуючи звичний маршрут. Певних зусиль коштувало зневажати на світлофори посеред порожніх доріг. Зостання у місті мало характерний присмак непокори та оператори наружної реклами швидко стали це заохочувати. Здавалося божевіллям думати, що Україна впорається зі вторгненням, але настрій був показати Росії та взагалі смерті дулю та викрити блеф, а не впасти на коліна. Навіть як цивільна особа, я не хотів тікати.

{% include figure.html url="PXL_20220323_150112017.jpg,PXL_20220323_163345936.jpg," caption="Паранормальне водіння у Києві ігноруючи правила дорожнього руху та без машин, що їх запарковано одна на одній у самому центрі." %}

{% include figure.html url="IMG_20220228_101459.jpg,IMG_20220308_132536.jpg" caption="Різні варіанти посилання військового корабля нахуй." %}

То що ж я робив з машиною яка може їздити у час коли ніякі гроші не могли би вивести на дорогу більшість інших? Я став бесплатним таксі по сарафанному радіо. Насправді одним з небагатьох працюючих таксі. Завдяки щедрості [EcoFactor](https://ecofactor.ua/) які на певний час зробили зарядки електромобілів безкоштовними я міг їздити весь день. А роботи було багато. Тодішній жарт про те, що комендантська година запроваджена, аби волонтери могли поспати, мала велику частину правди. Люди потребували припасів, комусь треба була допомога у перевезенні домашніх тварин, але ж найбільша частина запитів була від людей, що відчайдушно намагались виїхати із міста евакуаційними потягами. Те, що у мирний час рахувалось би хіба як виправдання поїздити, раптом стало важливою роботою, із чисельно маленьким, але дуже реальним впливом на події. У мене була робота з гарною платнею навіть по західним стандартам, я легко міг би прослизнути за кордон, я міг би навіть донатити гроші тим, хто лишився і хто саме міг би їздити. Але я хотів бути за водійським кермом, буквально і фігурально. Я хотів розділити небезпеку.

{% include figure.html url="IMG_20220302_132107.jpg,IMG_20220305_132649.jpg" caption="Робота в таксі за кілька кілометрів від бойових дій." %}

Я завжди думав що лише тільки гарна здатність орієнтування зробила би з мене гарного таксиста. Але у тих обставинах це було найменш важливою річчю. Тримати список замовлень та домовлятись з пасажирами виявилось набагато більшим випробовуваням, ніж я міг подумати. Розриваючсь між водінням та телефоном я швидко зрозумів, що мені потрібно делегувати комунікацію. У справу включились друзі і ми тримали табличку запитів що мене врятувала від того, щоб втопитись у дзвінках. Самі пасажири часто були паралізовані страхом та потребували постійного заспокоєння. Відносно них у цьому стані я почував себе дорослим у взаємодії з дитиною. Або принаймні ситуація цього вимагала. Інколи я мабуть міг би вважатись мобільним психотерапевтом. Водіння виявилось набагато більш соціально вибагливою роботою ніж можна було б очікувати. Тим не менше, з кожною людиною яка полегшенно виходила з авто, я мав малесеньке підкріплення тому, чим займаюсь. Люди намагались заплатити за послугу, але у мене було трохи заощаджень та я й не очікував довго прожити, тому я мовчки приймав їх подяку, але гроші або донатив, або викладав в чайові. Одного разу мені заплатили 100€ за поїздку в 10 км, мабуть це непогано виглядало би в моєму резюме, якби я таки колись змінив роботу.

{% include figure.html url="IMG_20220306_093215.jpg,IMG_20220302_135055.jpg,IMG_20220308_132717.jpg,IMG_20220307_112924.jpg" caption="Жертви ночі. Вважалося, що це ворожі ДРГ, але принаймні деякі з них мабуть були так визначені помилково." %}

Однією із неочікуваних загроз такій людині як я було загальне спантеличення. Російська пропаганда вправно забрасувала вірусні історії про несчислнених агентів які оперували в місті, тому природньо всі стали надзвийчано підозрілими. По всьому місту після кожної ночі з'являлись трощені автівки. Ніхто не знає якими з них користувався ворог, а не безпечні або невдачливі містяни. Я ж був просто чувак з машиною і я походжу з Криму, про що кричуще написано на номерних знаках, тому я часто мав переповідати всю свою біографію та взагалі спиратись на навички спілкування щоб знімати напругу.

{% include figure.html url="IMG_20220308_150543.jpg" caption="Легко міг бути я, але я вирішив їхати іншою дорогою і ледь розминувся з прильотом." %}

{% include figure.html url="IMG_20220306_112208.jpg,IMG_20220305_122818.jpg" caption="Сліди від запуску захисних протиракет та наслідки прильоту російської ракети." %}

Хоч я і не був на полі боя як такому, я чітко усвідомлював, що моя вдача може колись скінчитись. Випадкова ракета, агент під прикриттям або ж просто надто знервований солдат на блкопості могли би запросто привести до трагедії. Оскільки мобільність була моєю єдиною броньою я себе заспокоював тим, що розмазую ймовірність загинути по великій площі і маю хоч би який вплив на свою долю. Бути впертим до стінки та отримати кулю в затилок здавалось неминучим, якби оборона міста пала. Ну і від можливого ядерного удару теж не втікти. Ціль не була навіть вижити. Йшлося про найбільшу можливу віддачу від того життя що лишалось. Я лишався обережним, але саме почуття небезпеки стало набагато більш відносною річчю. Інколи військові не пускали мене у певну місцевість без бронежилета. Але бувало і мені вдавалось потрапити туди, де офіційно ще тривала облога, то я їхав буквально поміж працюючих батарей артилерї. Пригадую як одного разу розговорився з солдатом на блокпості, поки чекав на пасажирів. Він показав на шквал вогняних снарядів у далині, але не знав, яка зі сторін стріляла. То ми стояли з ним і дивились у огидному захопленні, знаючи що у нас було дуже мало впливу на те, що відбувалось.

{% include figure.html url="IMG_20220228_102049.jpg,IMG_20220303_112838.jpg" caption="Черги в супермаркет у перші дні. Звичайні продукти швидко зникли й єдині яйця які мені вдалось знайти були перепелині і взагалі за Києвом.." %}

{% include figure.html url="PXL_20220319_125448119.jpg" caption="<a href='https://www.musafir.com.ua/'>Мусафір</a> був одни з перших відкрившихся ресторанів. Вони також готували обіди для захисників та людей похилого віку, то я часто лишав 200-300% чайових як донат." %}

Як би це егоїстично не звучало, чого критично бракувало, так це можливостей їсти не вдома. Часу готувати було навіть менше ніж зазавичай, а тіло постійно працювало на межі можливостей без особливого відпочинку. Що лише найхоробріші кафе та ресторани відкривались я одразу там з'являвся, інколи єдиний з відвідувачів за день. А інколи заходили військові, інші волонтери, люди зліплені з подібного тіста. Панувало сильне почуття братерства, що зрідка буває у подібних закладах.

{% include figure.html url="PXL_20220402_122927091.jpg,PXL_20220328_174326588.jpg,PXL_20220319_143628093.jpg,IMG_20220311_173427.jpg" caption="Кіт сусідки, годування якого лишилось на мені, єдиний хто мене зустрічав вдома." %}

Зрештою росіяни зрозуміли, що не можуть просуватись під Києвом та були вимушені відступити. Північний фронт посипався за один день. Те що здавалось гнетючою екзистенційною загрозою розчинилось у повітрі. Якраз в цей час перші дерева почали цвісти. Я пам'ятаю як я геть збентежений тим що сталось стою у саду. Якимось чином я ще живий. Час як поняття повільно знову набирає сенсу. Існує майбутнє в якому треба жити і ця думка неймовірно незвичана. Я до цього абсолютно не був готовий.

{% include figure.html url="PXL_20220331_152745158.jpg" caption="Спеціальна Військова Операція виявилась не в змозі зупинити весну." %}
